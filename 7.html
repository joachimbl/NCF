<!doctype html>

<html lang="en">
<head>
	<meta charset="utf-8">

	<title>De nye engle</title>
	<meta name="description" content="Patienthotellet">
	<meta name="author" content="Ny Carlsbergfondet">
	<script src="https://ajax.googleapis.com/ajax/libs/jquery/1.12.2/jquery.min.js"></script>

	<link href='https://fonts.googleapis.com/css?family=Lora:400,400italic,700|Roboto+Slab:400,300,100,700' rel='stylesheet' type='text/css'>
	<link rel="apple-touch-icon" sizes="152x152" href="assets/images/touch-icon-ipad-retina.png">
	<meta name="apple-mobile-web-app-capable" content="yes">
	<meta name="viewport" content="user-scalable=no">

	<link rel="stylesheet" href="assets/css/style.css">
	<script src="assets/js/scripts.js"></script>
</head>

<body>
	

	<header class="header">
		<div class="header-wrap">
			<div class="event-logo">
				<a href="index.html">
					<small>I fodsporerne på</small> Sankt Elisabeth
				</a>
			</div>

			<nav class="main-nav">
				<ul>
					<li>
						<a href="0.html">Introduktion</a>
					</li>
					<li>
						<a href="tour.html">Udforsk værket</a>
					</li>
					<li>
						<a href="jais-nielsen.html">Kunstneren</a>
					</li>
					<li>
						<a href="skt-elisabeth.html">Historien</a>
					</li>
					<li>
						<a href="udsmykning.html" class="active">Udsmykningen</a>
					</li>
					<li>
						<a href="restaureringen.html">Restaureringen</a>
					</li>
					<li>
						<a href="bog.html">Bogen om værket</a>
					</li>
				</ul>  
			</nav>

			<footer class="footer-links">
				<img src="assets/images/NCFwhite.svg" alt="Ny Carlsbergfondet">
				<img src="assets/images/regionh_logo.png" alt="Region H">
			</footer>

		</div>
	</header>


	<div class="main-content">
		<div class="main-top">
		
			<video width="100%" poster="assets/video/fresko.png" controls>
			  	<source src="assets/video/fresko_og_dagsvaerk.mp4" type="video/mp4">
			</video>
			<!-- 
			<div class="lead-image">
				IMAGE
				<img src="http://www.davidluke.com/wp-content/themes/david-luke/media/ims/placeholder720.gif">
			</div> -->
		</div>
		<div class="main-body">
			<h2>
				Udsmykningen
			</h2>
			<p>
				<strong>Jais Nielsen sagde:</strong><i>
”Jeg har arbejdet på en stor Fresko-Dekoration i Sct. Elisabeth Søstrenes Hospital i Sundby fra 1928. Efter Skovgaards dekoration i Viborg er det den største Fresko Dekoration der er udført her i Danmark og Arbejdet afsluttes nu i April 1935. Jeg betragter dette Arbejde som mit Hovedværk som Kunstner. Takket være Ny Carlsbergfondet som har bekostet Dekorationen har jeg her fået en storslået Opgave at kæmpe med midt i mine bedste Arbejdsår.”</i>
</p>
			<p>
			<strong>Hovedværk på 350 m<sup>2</sup></strong><br>
I et udkast til en redegørelse for sit liv og sin karriere fra 1935 nævner han som det sidste og væsentligste udsmykningen på Sankt Elisabeth Hospital. Med en billedfortælling, der folder sig ud over en cirka 350 kvadratmeter stor vægflade og er fordelt på tre etager om hospitalsbygningens hovedtrappe, er Jais Nielsens udsmykning mur- og rumkunst i stor skala. 
</p>
			<p>
			<strong>Nyfortolkning af rumudsmykningskunsten</strong><br>
Hans ambition var at videreføre en af de mest højtstræbende traditioner i vestlig kunsthistorie, nemlig at genskabe og nyfortolke et rumudsmykningskoncept med rødder i historien. For Jais Nielsen var det vigtigt, at udsmykningen havde tydelig forbindelse til 1200- og 1300-tallets italienske murmaleri. Den klassiske al fresco-teknik – maleri på frisk puds – var således ikke tilfældigt valgt. Det gjaldt om at videreføre og forny arven fra de gamle mestre. 
 </p>
			<p>
			<strong>Det 8 år lange arbejdsforløb</strong><br>
Mange kræfter blev lagt i realiseringen af dette kæmpemaleri. I april 1935 var det otte år siden, arbejdet begyndte. Det havde involveret et enormt forarbejde med et hav af skitser i mange medier. Udførelsen i freskoteknik var i sig selv krævende og havde fordret både teknisk kunnen og en klar plan for motiverne og deres udformning. Tilmed havde det lange arbejdsforløb været brudt op i flere etaper, og der havde været mange knaster undervejs i processen. 
</p>
			<p>
<strong>Motivet</strong><br>
Kunstnerens billedfortælling er kronologisk anlagt og følger i det store og hele hovedlinjerne i Elisabeths biografi, idet den samtidig indarbejder nøglemotiver i den etablerede ikonografi, herunder slottet Wartburg, hvor hun voksede op, Elisabeth, der er engageret i pleje af syge og fattige, det såkaldte rosenunder, hvor brød ved et mirakel forvandles til blomster, samt Elisabethkirken i Marburg, der blev bygget lige efter hendes kanonisering og dengang var – og stadig er – centrum for tilbedelsen af hende. 

			</p>
		</div>
 	
	</div>
</body>
</html>